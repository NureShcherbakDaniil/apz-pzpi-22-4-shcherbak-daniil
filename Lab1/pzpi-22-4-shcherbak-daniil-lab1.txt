Харківський національний університет радіоелектроніки
Факультет комп’ютерних наук
Катедра програмної інженерії


ЗВІТ
з лабораторної роботи №1
з дисципліни «Архітектура програмного забезпечення»
на тему: «Програмна система для моніторингу стану водіїв»


Виконав
ст. гр. ПЗПІ-22-4
Щербак Данііл Сергійович
Перевірив
ас. катедри ПІ
Дашенков Дмитро Сергійович



Харків 2025
1 МЕТА РОБОТИ

Метою цієї лабораторної роботи є практичне засвоєння принципів структурування документації на початкових етапах розробки програмного забезпечення, зокрема формування документа Vision & Scope для власного проєкту. Завдання полягає в тому, щоб чітко визначити рамки першого релізу програмної системи, окреслити потенційні шляхи її еволюції у наступних версіях, а також зафіксувати всі відомі на даний момент обмеження й виключення з функціональності. В рамках цієї роботи я обрав тему, пов’язану з підвищенням безпеки дорожнього руху — систему для моніторингу стану водіїв DriveWatch. Таким чином, мета полягає не лише у формальному описі архітектури, а й у формуванні реалістичного бачення технічного рішення, здатного приносити реальну користь суспільству.

2 ХІД РОБОТИ

У межах виконання лабораторної роботи мною було розроблено та структуровано документ Vision & Scope для системи DriveWatch — програмного комплексу, що має на меті своєчасне виявлення ознак втоми, сонливості або зниження концентрації уваги у водіїв під час керування автомобілем. Перш за все, я проаналізував потреби цільової аудиторії: це можуть бути як водії вантажного та пасажирського транспорту, так і приватні особи, що багато часу проводять за кермом.    У процесі формування документа я поділив зміст розділу 3 на три логічні підрозділи. В першому (3.1) я докладно розписав, які саме функціональні компоненти будуть реалізовані у першій версії продукту: це прості сенсори, мобільний застосунок, веб-панель та серверна частина. Окрема увага була приділена взаємодії між компонентами, способам обміну даними та способу попередження водія про ризики. У другому підрозділі (3.2) я розглянув, як система може розвиватися надалі. Я не просто перелічив технології, а намагався дати логічне обґрунтування, чому саме вони можуть покращити якість оцінки стану водія. У третьому підрозділі (3.3) були зібрані всі технічні та організаційні обмеження, які актуальні на момент розробки. 










3 ВИСНОВКИ

У результаті виконання цієї лабораторної роботи мені вдалося не лише сформувати повноцінний документ Vision & Scope для програмної системи DriveWatch, а й усвідомити важливість попереднього планування у розробці програмного забезпечення. Я на практиці побачив, як навіть просте на перший погляд рішення вимагає ретельного продумування структури, технологічних рішень, сценаріїв використання, а також розуміння власних обмежень як розробника. Робота над розділами 3.1, 3.2 та 3.3 дозволила мені глибше зануритися у логіку еволюції програмних продуктів. Також ця лабораторна допомогла мені краще зрозуміти, як правильно документувати ідеї так, щоб вони були зрозумілі як технічним, так і нетехнічним користувачам. Створена концепція системи DriveWatch має практичну цінність і потенціал для реалізації у реальному світі, особливо з огляду на проблеми безпеки на дорогах.
 
ДОДАТОК А
VISION AND SCOPE DOCUMENT


Vision and Scope Document
for
Програмна система для моніторингу стану водіїв
Version 2.0 
Prepared by Щербак Данііл Сергійович
Харківський національний університет радіоелектроніки
25.05.2025




Table of Contents
Revision History	6
3. Scope and Limitations (Рамки та обмеження проєкту)	7
3.1 Scope of Initial Release (Рамки первинного випуску)	7
3.2 Scope of Subsequent Releases (Рамки наступних випусків)	8
3.3 Limitations and Exclusions (Обмеження та виключення)	9



Revision History
Name	Date	Reason For Change	Version
Доопрацювання	25.05.2025	Доопрацювання документу	2.0







3. Scope and Limitations (Рамки та обмеження проєкту)

3.1 Scope of Initial Release (Рамки первинного випуску)

Перший варіант реалізації системи DriveWatch я розглядаю як базовий прототип, головне завдання якого — вчасно зафіксувати ознаки втоми або зниження концентрації водія під час керування транспортним засобом. У цьому релізі акцент робиться не на складних алгоритмах чи широкому функціоналі, а на створенні надійного та стабільного фундаменту, який можна буде поступово доповнювати. Система складатиметься з чотирьох основних компонентів: фізичний пристрій для збору даних (це може бути фітнес-браслет або простий сенсорний модуль), мобільний застосунок для Android, який приймає й обробляє ці дані, серверна частина, що зберігає й аналізує інформацію, і веб-інтерфейс, через який диспетчер або інша відповідальна особа зможе переглядати історію подій і поточний стан водіїв. У першій версії сенсори фіксують лише базові показники — пульс, температуру тіла, можливо, рівень активності. Якщо будь-який із цих параметрів виходить за межі норми, мобільний застосунок автоматично формує попередження: виводить повідомлення, подає звуковий сигнал або вібрацію. Якщо водій натискає кнопку "Все гаразд", система припиняє тривогу, але записує цю подію. Усі події синхронізуються із сервером, де вони зберігаються в базі даних, щоб згодом можна було переглянути, коли саме водій був у стані ризику і як часто це трапляється. Веб-інтерфейс дозволяє бачити загальну картину: скільки разів той чи інший водій отримував сповіщення, які параметри змінювались, чи реагував він на попередження. Усе це допоможе диспетчеру зробити висновки щодо того, чи дотримується працівник режиму праці та відпочинку. У першому релізі я не ставлю перед собою завдання розпізнавати сон за допомогою відео чи аналізувати поведінку в складних дорожніх ситуаціях — на цьому етапі важливо запустити базову версію, яка буде справно працювати, не вимагатиме надмірних ресурсів та дозволить зібрати перші реальні дані для подальших покращень.

3.2 Scope of Subsequent Releases (Рамки наступних випусків)

Наступні версії DriveWatch я бачу як логічне продовження першого релізу, з поступовим ускладненням функціоналу та розширенням можливостей системи. По мірі того як буде накопичуватись статистика, стане можливим аналізувати не лише моментальні зміни пульсу чи температури, а й виявляти закономірності — наприклад, що водій схильний втрачати концентрацію після трьох годин безперервної їзди або що у нічний час його реакція помітно сповільнюється. Саме тому в майбутньому я планую інтегрувати елементи машинного навчання, які зможуть навчатися на даних конкретної людини і пропонувати персоналізовані рекомендації. Окрім цього, з часом з’явиться сенс підключити камеру смартфона для аналізу поведінки водія: якщо він нахиляє голову, часто моргає або закриває очі, система зможе зафіксувати ознаки сонливості навіть без змін у пульсі. Також у перспективі важливо додати функцію побудови маршруту з урахуванням точок відпочинку, щоб система могла не лише попереджати, а й запропонувати зручне місце для зупинки. Ще одна корисна функція — це облік емоційного стану: наприклад, підвищений рівень стресу можна визначити за змінами в диханні або різкістю рухів. Усе це, звісно, вимагатиме додаткових обчислювальних ресурсів, тому планується перенести частину аналітики на сервер або хмарну інфраструктуру. Також майбутні версії повинні підтримувати iOS, щоб не обмежуватись лише Android-користувачами. Особисто я хотів би, щоб ця система в майбутньому була цікавою не лише приватним водіям, а й цілим транспортним компаніям, де важливо відстежувати безпеку працівників на великі відстані. Для цього знадобиться додатковий функціонал — можливість створювати облікові записи для компаній, слідкувати за кількома водіями одночасно, формувати звіти по кожному з них. Усе це я враховую як частину бачення наступних релізів DriveWatch, яке буде розвиватись відповідно до реальних потреб користувачів.

3.3 Limitations and Exclusions (Обмеження та виключення)

Оскільки проект знаходиться на початковому етапі, я чітко усвідомлюю, що в ньому буде чимало обмежень. По-перше, система поки не має глибокої інтелектуальної складової. Всі рішення базуються на порівнянні поточних даних із фіксованими порогами. Тобто, якщо пульс вищий за 120 або нижчий за 50 — буде сигнал. Але це не завжди точна ознака втоми. Людина могла випити кави або просто переживати. Такі речі штучний інтелект у майбутньому навчиться розрізняти, але поки що я змушений обмежитись простими правилами. По-друге, система не може впливати на автомобіль. Вона не вміє знижувати швидкість, активувати аварійку чи блокувати керування — це свідоме обмеження, оскільки такі функції потребують глибокої інтеграції з електронікою авто та юридичних дозволів. Тому DriveWatch лише попереджає, а відповідальність за дії залишається на водієві. Крім того, на першому етапі не буде реалізована автентифікація за біометрією, тому немає гарантії, що браслет одягнений саме на того водія, який за кермом. Ще одним суттєвим обмеженням є те, що система працює лише на Android — iOS має багато технічних бар’єрів для Bluetooth та фонових процесів. Також поки немає підтримки кількох мов, роботи офлайн без обмежень і резервного копіювання даних. Окремо хочу зазначити, що DriveWatch не враховує зовнішні чинники — наприклад, чи була погана погода, шум у салоні або сильна вібрація. Усе це, звісно, впливає на стан водія, але на даному етапі я технічно не можу враховувати ці параметри. Проте я розумію ці обмеження не як мінуси, а як напрямки розвитку, які згодом будуть долатись у наступних версіях проєкту.
